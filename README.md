


<div dir="rtl">
<br>
دستور  ping رو خیلیامون یه روزی توی یک محیط تاریک رنگ وارد کردیم. اسم اون محیط معمولا سیاه رنگ shell هست! 
 shell اینطوری عمل میکنه که دستور های ما رو به هسته سیستم عامل میرسونه. فارغ از سیستم عامل های دیگه خود لینوکس انواع زیادی از این رابط ها داره که این کار رو برای ما انجام میدن. مثلا وقتی دستور nano یا cat
 رو میزنیم، شل اون رو تجزیه میکنه و میگرده که اگر همچین ابزاری روی هسته تعریف شده دستوراتش رو بفرسته تا خروجی مورد نظرمون رو بگیریم. ما هشت نوع شل داریم که در لینوکس بیشتر به کار میرن، این رابط ها از طریق ابزار ترمینال قابل دسترسی هستن و خیلیاشون ویژگی های مشترک دارن.

</br> 

## انواع shell در لینوکس

<br/>

__۱- رابط Bourne Shell (sh)__
<br>
علامت های دسترسی روت و عادی که # و $ بودن، اولین بار با اولین شل عرضه شدن.  این شل علی رغم پرسرعت بودن یکسری کمبود ها داشت که نسخه های بعدی این اشکالات رو تا حدی رفع کردن. چند تا از اون ها شامل:


●  محاسبات ریاضی انجام نمیداد 

● دستورات تاریخچه نداشتن

● تکمیل خودکار وجود نداشت


![img1](https://mihanwebhost.com/blog//inlinePhotos/1689064533image2.webp)

<br>
فایل مربوط به این Shell در مسیر /bin/sh/ در سیستم های یونیکسی قرار داشت و حتی الان هم مسیر شل های جدید هم در این جا قرار داره

<br>
<br/>

![img2](https://mihanwebhost.com/blog//inlinePhotos/1689064567image9.webp)

__۲- رابط C Shell (csh)__
<br>
این شل از زبان C گرفته شده و تعامل بیشتری با کاربر داره. ازونجایی که خود هسته لینوکس با C نوشته شده این شل هماهنگی بیشتری با سیستم در ایجاد میکنه. کاربر های عادی علامت % و کاربر های روت با # شناخته میشن و فایل اجرای این شل در مسیر /bin/csh قرار داره.  در این رابط خیلی از اشکالات شل قبلی  مثل تاریخچه دستورات رفع شده بود و حتی دستورات جدید مثل ~ که برای دایرکتوری home بود اضافه شده بود، اما هنوز ضعف هایی داشت:

 ● چند سطح از دستورات تو در تو را نمیتونست اجرا کنه
 
 ● از اشاره گر ها توابع ورودی و خروجی پشتیبانی نمیکرد
 
 ● ساختار رفتاری کامل نبود و در نوشتن Shell Scrpit ها به مشکل برمیخورد


<br/>

![img3](https://mihanwebhost.com/blog//inlinePhotos/1689064585image1.webp)
<br>

__۳- رابط tenex c Shell (tcsh)__
<br>
همونطور که از اسمش مشخصه از ویژگی های سیستم عامل tenex داخل خودش داره و یجورایی از csh پیشرفته تر شده اما هنوز نقص هایی رو همراه خودش داره.علامت کاربر عادی با > و کاربر روت با # بود با این تفاوت که hostname و دایرکتوری هم قبلش نمایش داده میشد.
مسیر اجرایی شل از  /bin /tcsh می گذشت و توی سیستم عامل Free BSD و حتی نسخه های اولیه MacOS بکار میرفت.

<br/>

![img4](https://mihanwebhost.com/blog//inlinePhotos/1689064611image6.webp)
<br>

کنترل پروسه های سیستمی، تاریخچه دستورات پیشرفته تر و تکمیل خودکار و جستجوی فایل از ویژگی های بود که tcsh به ما میداد.

__۴- رابط KornShell (ksh)__
<br>
این شل همون BourneShell اولیه بود که پیشرفته تر شده بود و حتی محاسبات ریاضی رو هم انجام میداد. مسیرش و علامت هاش به نسخه اول خیلی شبیه بود و از مسیر /bin/ksh یا /bin/ksh93 اجرا میشد و سریع تر از c shell بود.

<br/>

__۵- رابط Debian Almquist (dash)__
<br>
تنها تفاوت کلیدی این شل این بود که در سیستم های Debian و Ubuntu بکار میرفت و خط فرمان خیلی نزدیکی به SH داشت. از برتری های dash مورد های زیر بود:

 ● فضای دیسک کمتری رو نیاز داشت 
 
 ● تا چهار برابر سریعتر از bash عمل میکنه 

<br/>

![img5](https://mihanwebhost.com/blog//inlinePhotos/1689064658image7.webp)

<br>
علی رغم این توانایی های بزرگ از bash پشتیبانی نمیکرد و سازگار نبود.

<br/>

__۶-رابط Bourne Again Shell (bash)__
<br>
این پوسته از بقیه خیلی پیشرفته بود و مثل tcsh توی نسخه های اولیه MacOS و خیلی از توزیع های لینوکسی بکار میره. توانایی های bash زیاد بودن و از مهم ترین هاشون میشه به این ها اشاره کرد:

 ● اجرای دستورات شرطی مثل if 
 
 ● مارک کردن تعداد زیادی از دستورات یا فایل ها با آکولاد
 
 ● دیدن تاریخچه دستورات ورودی با فلش های بالا و پایین
 
 ● عیب یابی و کنترل  سینگنال  ها
 
 ● یکی از ویژگی های خوب bash این بود که اکثر اسکریپت های sh در اون بدون مشکل اجرا میشدن


<br/>

![img6](https://mihanwebhost.com/blog//inlinePhotos/1689064694image4.webp)

__۷- رابط Z Shell (zsh)__
<br>
این رابط ترکیب قدرتمندی از tcsh و ksh بود که با کاربر تعامل بهتری برقرار میکرد. مسیر اجرای اون داخل /bin/zsh قرار داشت و خط فرمان کاربر عادی و روت در حالت نوشتاری تفاوت داشتن.

چند تا از ویژگی هایی که zsh به ما میداد:

 ● اصلاح اشتباهات املایی
 
 ● انواع حالت های سازگاری
 
 ● اضافه کردن پلاگین و بهتر شدن توانایی ها
 
<br/>

![img7](https://mihanwebhost.com/blog//inlinePhotos/1689064738image5.webp)

<br/>

__۸- رابط Friendly Interactiv Shell (fish)__
<br>
این شل از همون اول برای کاربر جذاب هست و نیاز به تغییر اضافه ای داخل خود نداره. علامت های کاربر روت و عادی تقریبا شباهت دارن و به شکل # MODE@hostname location
نوشته میشن. این شل برخلاف انواع قبلی از مسیر /usr/bin/fish اجرا میشد و توانایی های خیلی زیادی نسبت به بقیه شل ها داشت. 

<br>
 ● بر مبنای وب بودن
 
 ● قابلیت جستجو در تاریخچه دستورات
 
 ● پیشنهادات پیشرفته و خودکار
 
همه از ویژگی های برتری Fish هستن ولی  یکی از ایرادات این رابط سازگار نبودن با POSIX هست.

<br/>

![img8](https://mihanwebhost.com/blog//inlinePhotos/1689064815image3.webp)

<br>
بطور کلی این ۸ نوع شل در لینوکس بیشترین کاربرد رو از قبل تا الان داشتن و هدف اصلی همشون رابط بودن بین دستورات کاربری و ارتباط با هسته سیستم عامل و استفاده از اون بود. بجز این ۸ رابط معروف، شل های دیگه ای برای هدف های خاص وجود دارن و بکار میرن.

</div>
